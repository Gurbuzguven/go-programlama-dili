# GİRİŞ

**ÖNSÖZ**

&#x20;Kitabın yazımı süresi boyunca faydası dokunan insanlara çok teşekkür ediyorum. Tabi ki eleştiride bulunan insanlara da teşekkür ediyorum. Yaklaşık olarak 2 senedir zaman buldukça ücretsiz olan bu kaynağı geliştirmeye çalışıyorum. Bu kitap vesilesi ile Go ile ilgili bir sürü arkadaşım oldu. Kendileri ile fikir alış-verişinde bulunduk. Bu fikirler doğrultusunda kitabı ilerletmeye devam ediyor olacağım. Önsöz kısmını kısa tutmak istiyorum. Çünkü burayı okumak çoğu kişinin hoşuna gitmiyor :)

Kitap hakkında veya Go programlama dili hakkında danışmak istediğiniz bir konu varsa kitabın son sayfasında bulunan bölümden iletişim bilgilerime ulaşabilirsiniz.

&#x20;Eğer sizde bu kaynağın geliştirilmesinde rol oynamak istiyorsanız, benimle (Kaan Kuşcu) iletişim kurabilirsiniz.

Yardımcı olacak veya eleştiride bulunacak kişilere şimdiden teşekkür ederim.

**Giriş**

&#x20;Bu eğitim kaynağında Golang programlama dili hakkında bilgilerdirici ön yazı, kullanım şekline ve örneklerine bakacağız. Bu kitapla pratik yapabilirsiniz. Kitap ileri seviye Go programlama içermeyecektir.

**Bu Kitap Kimlere Hitap Ediyor?**

Bu kitap;

* Go programlama dilini öğrenmek isteyen,
* Go’da giriş seviyesinde bilgi sahibi olan,
* Go’da orta seviyede bilgi sahibi olan,
*   veya daha önce başka dillere aşina olan,

    kişilere hitap ediyor

**Amaç**

Kitabın Amacı;

* Golang için Türkçe kaynak oluşturmak
* Golang için ücretsiz eğitim kaynağı oluşturmak
* Golang dilinin temel yapısını öğretmek

**Kitabın İçeriği Hakkında**

Kitabın içeriğinde Go programlama dilinden “Go”, “Golang” ve “Go Programlama Dili” olarak bahsediyor olacağım. Hepsi aynı anlama geliyor. Genellikle kodların kullanım şekli ve yapısından bahsediyor olacağım. Tabi ki işleyişi anlayabilmemiz için örnekler ile pekiştireceğim.

&#x20;Bu kitap sayesinde ülkemizde şuanda diğer dillere göre daha az bilinen ve hakkında fikir sahibi olan kişilerin sayısı az olan bu programlama dili hakkında kaynak oluşturmak istiyorum.

&#x20;Ücretli bir kitap olduğu zaman ilgi görmeyeceğinden dolayı ücretsiz olarak PDF şeklinde yayınlamaya karar verdim. Böylece Go diline ilgiyi çekmeyi hedefliyorum.

**Go Programlama Dili Hakkında Kişisel Görüşüm**

&#x20;Go programlama dilini aslında 2018 yılında farkında oldum. Daha önceden VB .Net, Python, Java ve C ile uğraşıyordum. Kendi görüşüme göre bana derlenebilir diller daha yakın geliyordu. Ama C’de bazen insanı çileden çıkarıyordu.

&#x20;Daha kendimi C++’ta ilerletmeye başladım. C++ güzel bir dil olmasına rağmen bir türlü ısınamadım. Haliyle de yeni bir dil arayışına çıktım. Aslında Back-end’den daha fazla Front-end geçmişim vardır. Bu yüzden de iki tarafada hizmet edilebilen bir dil araştırıyordum ve aynı zamanda derlenebilen.

&#x20;İnternette birkaç video izledikten sonra Go’yu gördüm. Sözdizimi olarak gayet basit kuralları olan bir dildi. Sanki derlenebilir bir Python gibiydi. Paket yönetim sistemi gözüme iyi geldi. Fakat Türkçe kaynak sıkıntısı olan bir dildi.

&#x20;Daha sonra İngilizce (ve bazen İspanyolca) kaynaklardan Go’yu öğrenmeye başladım. Öğrendikçe ne kadar programcı odaklı bir dil olduğunu anladım. Zaten Go’yu geliştiren adamlara bakınca bu işin içinden geldiğini anlıyorsunuz.

&#x20;Özet olarak Go benim için yazımı kolay, anlaması kolay, paket yönetimi kolay ve hızlı derlenen bir dildir.

**Kitap Yazma Fikri**

&#x20;Başta Golang’i öğrenmek için bilgisayarıma ufak tefek notlar alıyordum. Daha sonra notlarımı düzenli olarak biryere kaydediyordum. Son olarak baktığımda elimde Go’nun temelini neredeyse anlatacak bir kaynak biriktiğini farkettim. Daha sonra eksikleri tamamlayarak Go öğrenmek isteyen kişilerin ihtiyacını giderebilmesi için bir kaynak oluşturma kararı aldım.

&#x20;İmla kurallarına uygun ve doğru bilgiler içerin bir kaynak oluşturmak için çabaladım. Kaynağı ilk olarak vaktimin çoğu geçirdiğim bir forumda tanıttım. Gerçekten güzel tepkiler ile karşılaştım. Arada tabi kötü tepkilerde aldım. Bazen motivasyonumu düşürecek tepkiler aldım.

&#x20;Sosyal medya hesaplarımdan teşekkür mesajları da aldım. Kendilerine bana verdikleri motivasyon için teşekkür ediyorum.

&#x20;Sonuçta bu kitaptan bir gelir kazanmıyorum. İnsanların yazdığım bir şey hakkında yorum yapması hoşuma gidiyor :)

**Siz de yorumlarınızı esirgemezseniz sevinirim...**
